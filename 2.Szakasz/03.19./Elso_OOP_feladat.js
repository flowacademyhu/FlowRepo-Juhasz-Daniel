1) Írj Butorlap osztályt, ami egy bútorlapot valósít meg, és helyezd el a butorgyar csomagba. 
a) Egy bútorlapról el kell tárolni a hosszúságát, szélességét, valamint típust (ez tartólap és hátlap lehet).
b) Hozz létre két konstans adattagot is, mely a tartólap és hátlap négyzetméterenkénti árát tartalmazza (ez legyen 5000 ill. 500)
c) Írj az osztálynak konstruktort, ami a bútorlap típusát, valamint hosszúságát és szélességét kapja meg cm-ben, és ezek alapján állítja be a mezők értékét. (!!m-cm konverzió kell a négyzetméterenkénti ár miatt!!)
d) Írj egy arSzamol metódust is, ami a bútorlap árát számolja ki a méret és típus alapján.

2) Írj egy Butor osztályt is a butorgyar csomagba bútorok megvalósítására. 
a) Egy bútor megadja, hogy mennyi lapot tartalmaz, valamint tárolja a bútorlapjait egy külön tömbben.
b) Legyen olyan konstruktora, ami kellően nagy méretű tömböt (pl. 100 elem) hoz létre a bútorlapoknak, valamint a bútorlapok számát állítsa 0-ra. 
c) Hozz létre olyan lapHozzaad metódust, ami hozzáad egy bútorlapot a tömbhöz.
d) Hozz létre olyan arSzamol metódust, ami kiszámolja a tömbben lévő bútorlapok alapján a bútor teljes árát.
e) Az osztály legyen String formára alakítható a következő módon: "Butor - lapok: x, ar y Ft"

3) Írj egy, a butorgyar csomagon kívül futtatható osztályt, ebben:
a) Hozz létre egy Butor objektumot.
b) Hozz létre Butorlap objektumokat, és add hozzá a Butorhoz.
c) Írasd ki a Butor objektumot.